Variabler

Start en ny tom konsol applikation og sørg for følgende:
- Erklær en variabel heltal som et 32 bit heltal og initialiser den til 10. Brug ++ operatoren til at lægge 1 til variablen, -- operatoren til at trække 1 fra og += til at lægge 20 til. Udskriv (Console.WriteLine) heltal.
- Erklær en variabel kommatal som en double og initialiser den til 12,5. Brug ++ operatoren til at lægge 1 til variablen, -- operatoren til at trække 1 fra og *= til at gange med 2. Udskriv kommatal.
- Opret en enum kaldet FilTyper med værdierne csv, pdf, og txt. Opret en variabel ft af denne type, og tildel den værdien ”csv”. Udskriv ft-variablen. Overvej hvordan man kan udskrive værdien og ikke strengen.
- Opret en dato (DateTime) og initialiser den til systemtiden (DateTime.Now). Udskriv den herefter formateret med ToString(”ddMMyy”). Leg lidt med de forskellige muligheder for formateringer (andre mønstre som ”dMy” eller metoder ToLongDateString() mv).
- Opret en struktur kaldet Person med en public int Id og public string Navn. Opret en variabel p af denne type, og tildel Id værdien 1 og Navn værdien ”Mikkel”. Udskriv navnet.

Eventuelt
- Prøv at installere og benytte StyleCop (ret regler ved at højreklikke på projektet og vælge StyleCop Settings) – ret et variabelnavn til store bogstaver og se om StyleCop fanger det.

Se løsning for inspiration.
